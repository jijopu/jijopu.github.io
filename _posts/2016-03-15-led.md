---
layout: post
published: false
title: "LED മാഹാത്മ്യം!"
tags: LED Energy Lighting
categories: 
  - Science
  - Optics
  - Technology
permalink: led
description: ""
headline: ""
modified: ""
imagefeature: ""
mathjax: false
featured: true
comments: true
---

> 2020 ആകുമ്പോഴേക്കും ലോകത്തിൽ 60 ആണവ നിലയങ്ങൾ സൃഷ്ടിക്കുന്ന വൈദ്യുതി ലാഭിക്കാൻ എൽ ഇ ഡി വിളക്കുകൾക്ക് സാധിക്കും - ഷുജി നകാമുറ.

1990-കളുടെ തുടക്കത്തിലാണ് ഊർജ്ജക്ഷമതയുള്ള നീലയും പച്ചയും എൽഇഡികൾ നിർമ്മിക്കാനുള്ള സാങ്കേതിക വിദ്യ അവതരിപ്പിക്കപ്പെട്ടത്. ഇതിനു നിമിത്തമായത് ഷുജി നകാമുറയുടെ നേതൃത്വത്തിൽ ജപ്പാനിലെ നിചിയ കെമിക്കൽ കമ്പനി നടത്തിയ ദീർഘകാല ഗവേഷണത്തിൽ കണ്ടെത്തിയ ഗാലിയം നൈട്രൈഡ് അധിഷ്ഠിതമായ നീല എൽഇഡിയാണ്. 1995 ആയപ്പോൾ വളരെ ഊർജ്ജക്ഷമതയുള്ള നീല, പച്ച എൽഇഡികൾ ലോകമെങ്ങും ലഭ്യമാകാൻ തുടങ്ങി. നീലയുടെ കണ്ടെത്തൽ ബഹുവർണ്ണ മിശ്രണത്തിലൂടെ ധവള പ്രകാശം പുറപ്പെടുവിക്കുന്ന എൽഇഡികളുടെ നിർമ്മാണത്തിന് വഴി തെളിച്ചു. 1996-ൽ യിട്രീയം അലുമിനിയം ഗാർനറ്റ് (YAG) എന്ന പദാർത്ഥം നീല എൽഇഡി ഉപയോഗിച്ച് ഫോസ്ഫോറസൻസ് () എന്ന പ്രതിഭാസം വഴി ധവള പ്രകാശം പൊഴിക്കാനായതോടെ കമ്പോളത്തിൽ എൽഇഡി വിളക്കുകളും, എൽഇഡി ടിവി സ്ക്രീനുകളും, മൊബൈൽ ഫോൺ ഡിസ്‌പ്ലേ തുടങ്ങി നിരവധി ഊർജ്ജക്ഷമതയേറിയ ഉപകരണങ്ങൾ ലഭ്യമായിത്തുടങ്ങി. ഇത് ഒരു വിപ്ലവമാണെന്ന് കണക്കാക്കിയാൽ, തുടർന്ന് ഓർഗാനിക്  എൽഇഡികൾ, നീല ലേസർ  ഡയോഡുകൾ ഒക്കെ പ്രചാരത്തിൽ വന്നു. ഏതെല്ലാം മേഖലകളെ എൽഇഡി വിപ്ലവം സ്വാധീനിക്കുന്നുണ്ടെന്ന് നോക്കാം.

***

> <p><a href="https://www.technologyreview.com/s/600866/how-deep-learning-gives-us-a-precise-picture-of-all-the-water-on-earth/">ഭൗമോപരിതല ജലത്തിന്റെ നില അറിയാൻ ഗൂഗിളിന്റെ ശ്രമം.</p>


## പ്രകാശ സ്രോതസ്സുകൾ
ഇരുപത്തോന്നാം നൂറ്റാണ്ടിന്റെ തുടക്കത്തിൽ ലോകം കരുതിയത് കോമ്പാക്ട് ഫ്ലൂറസന്റ് ലാമ്പുകൾ (CFL) അഥവാ സിഎഫ്എൽ വിളക്കുകളാണ് ഊർജ്ജപ്രതിസന്ധിയിൽ നിന്ന് നമ്മെ രക്ഷിക്കുകയെന്നാണ്. ലോകം നൂതന സാങ്കേതികവിദ്യകൾ എല്ലാ മേഖലകളിലും ഉപയോഗിക്കാൻ തുടങ്ങിയപ്പോഴും നമ്മുടെ വീടുകളും വീഥികളും വെളിച്ചം പകരാനായി 1975-നു ശേഷം കണ്ടെത്തിയ ഒരു സാങ്കേതികവിദ്യയും ഇക്കാലത്ത് ഉപയോഗിച്ചിരുന്നില്ല. എൽഇഡി വിളക്കുകൾ ലഭ്യമായിരുന്നെങ്കിലും അവയുടെ വില ആർക്കും താങ്ങാനാകുമായിരുന്നില്ല. പക്ഷെ ഇന്ന് അന്നതെ സിഎഫ്എൽ വിളക്കുകളുടെ വിലയ്ക്ക് ഇന്ന് എൽഇഡി വിളക്കുകൾ ലഭ്യമാകുമെന്ന് വന്നതോടെ അവയുടെ വിപണി മൂല്യം ഉയർന്നു. ടങ്സ്റ്റൺ വിളക്കുകളേക്കാം പത്ത് മടങ്ങോളം ഊർജ്ജക്ഷമതയും, അൻപത് വർഷത്തോളം ആയുസ്സുമുള്ള എൽഇഡി വിളക്കുകൾ നൂറു രൂപയ്ക്ക് മൂന്നെണ്ണം തെരുവോരത്ത് ലഭ്യമാണെന്നത് ഇവ എത്ര മാത്രം സ്വീകാര്യമാണെന്ന് സൂചിപ്പിക്കുന്നു. ഇവയുടെ വളരെ ചെറിയ രൂപം ഇന്ന് അലങ്കാര വിളക്കുകളെന്നാൽ എൽഇഡി ആണെന്ന അവസ്ഥയും സൃഷ്ടിച്ചു. ഇന്നേക്ക് പത്ത് വർഷത്തിനപ്പുറം പത്തിൽ ഒൻപത് വിളക്കുകളും എൽഇഡി ആയിരിക്കുമെന്ന് ശാസ്ത്രലോകം കണക്കു കൂട്ടുന്നു.

പ്രകാശ തീവ്രതയുടെ അളവാണ് ലൂമൻ (lumen). ആയിരം ലൂമൻ പ്രകാശം പുറപ്പെടുവിക്കാൻ ഒരു അമേരിക്കൻ ഡോളർ എന്നതാണ് ടങ്സ്റ്റൺ ഫിലമെന്റ് വിളക്കുകളുടെ നിർമ്മാണ ചെലവ്. 2010 ആയപ്പോൾ ഒരു 10 വാട്ട് എൽഇഡി വിളക്കിന് ഇതിനു സമാനമായ പ്രകാശം പുറപ്പെടുവിക്കാനാകും എന്നായി. ഇതോടെ അമേരിക്കയിലും, യൂറോപ്പിലും വിവിധ രാജ്യങ്ങൾ വിളക്കുകളുടെ ഊർജ്ജക്ഷമത സംബന്ധിച്ച നിയമങ്ങൾ പൊളിച്ചെഴുതി ഊർജ്ജക്ഷമത കുറഞ്ഞ വിളക്കുകൾ ഒഴിവാക്കണം എന്ന് ശഠിക്കാൻ തുടങ്ങി. ഉദാഹരണത്തിന് അമേരിക്കയിൽ 100 വാട്ട് ബൾബുകളും പൊഴിക്കുന്ന പ്രകാശം ഇനി 72 വാട്ട് ബൾബിനു സാധിക്കണം എന്ന് വ്യവസ്ഥ വച്ചു. തുടർന്ന് 75, 60, 40 വാട്ട് ബൾബുകൾക്കും ഇതേ പോലത്തെ വ്യവസ്ഥകൾ പാലിക്കേണ്ടതായി വന്നു. അങ്ങിനെ ഇന്ത്യയും ചൈനയുമടക്കം പ്രമുഖ ലോകരാജ്യങ്ങളൊക്കെ 60 മുതൽ 100 വാട്ട് വരെയുള്ള ഫിലമെന്റ് ബൾബുകൾ ഒഴിവാക്കാൻ തുടങ്ങി. എന്നാൽ ഇത് പ്രതിഷേധങ്ങൾക്കും ഇടവരുത്തി. ആദ്യകാല എൽഇഡി വിളക്കുകൾ വായനക്കും മറ്റും ആശാസ്യമല്ല എന്ന പരാതികളും, ലൈറ്റ് ബൾബ് സോഷ്യലിസം നടപ്പാക്കാനുള്ള ശ്രമമാണിതെന്നുമുള്ള പരാതികൾ ഉയർന്നു.

## വെളിച്ച വിപ്ലവം



***



***


